<html>
	<head>
	</head>
	<body>
		<p align="center"><font size="10"><b>
			UMOWA powierzenia przetwarzania danych osobowych
		</font></b></p>
		<p align="justify"><font size="10">
			 zwana dalej Umową zawarta w .......................................... w dniu .............................. r. pomiędzy:
		</font></p>
		<p align="justify"><font size="10">
			................. z siedzibą w ........................, zarejestrowaną/ym w ........................pod numerem ...................................., posiadającą/ym numer NIP ..................................... oraz numer REGON ......................................., reprezentowaną/ym przez: .............................................., zwaną/ym dalej Zleceniodawcą , a.................................................z siedzibą w ............................................................................., zarejestrowaną/ym w ................................................................. pod numerem ......................., posiadającą/ym numer NIP ......................... oraz numer REGON ..................................................., reprezentowaną/ym przez: ........................................................................................, zwaną/ym dalej Procesorem.
		</font></p>
		<p align="center"><font size="10">
			§ 1
		</font></p>
		<p align="Center"><font size="10"><b>
			Definicje
		</font></b></p>
		<p align="Left"><font size="10">
			1. Procesor – podmiot, któremu powierzono przetwarzanie danych osobowych na mocy umowy powierzenia ze Zleceniodawcą, 
		</font></p>
		<p align="Left"><font size="10">
			2. Administrator Danych Osobowych - organ, jednostka organizacyjna, podmiot lub osoba, decydujące o celach i środkach przetwarzania danych osobowych,
		</font></p>
		<p align="Left"><font size="10">
			3. Zbiór danych - każdy posiadający strukturę zestaw danych o charakterze osobowym, dostępnych według określonych kryteriów, niezależnie od tego, czy zestaw ten jest rozproszony lub podzielony funkcjonalnie,
		</font></p>
		<p align="Left"><font size="10">
			4. Przetwarzanie danych - jakiekolwiek operacje wykonywane na danych osobowych, takie jak zbieranie, utrwalanie, przechowywanie, opracowywanie, zmienianie, udostępnianie i usuwanie, a zwłaszcza te, które wykonuje się w systemach informatycznych,
		</font></p>
		<p align="Left"><font size="10">
			5. Ustawa - Ustawa z dnia 29 sierpnia 1997 r. o ochronie danych osobowych (Dz. U. Nr 133, poz. 883 z późn. zm.),
		</font></p>
		<p align="Left"><font size="10">
			6. Rozporządzenie – Rozporządzenie Ministra Spraw Wewnętrznych i Administracji z dnia 29 kwietnia 2004 r. w sprawie dokumentacji przetwarzania danych osobowych oraz warunków technicznych i organizacyjnych, jakim powinny odpowiadać urządzenia i systemy informatyczne służące do przetwarzania danych osobowych (Dz.U. Nr 100, poz. 1024),
		</font></p>
		<p align="Left"><font size="10">
			7. Podprocesor - podmiot, któremu Procesor powierzył w całości lub częściowo przetwarzanie danych osobowych, jako konsekwencję realizowania swojej umowy powierzenia ze Zleceniodawcą.
		</font></p>
		<p align="Left"><font size="10">
			8. GIODO – Generalny Inspektor Danych Osobowych
		</font></p>
		<p align="center"><font size="10">
			§ 2
		</font></p>
		<p align="Center"><font size="10"><b>
			Przedmiot Umowy
		</font></b></p>
		<p align="Left"><font size="10">
			1. <b>Przedmiotem</b> Umowy jest powierzenie Procesorowi przez Administratora Danych Osobowych przetwarzania zbioru danych osobowych o nazwie:...................................
		</font></p>
		<p align="Left"><font size="10">
			2. <b>Celem</b> przetwarzania powierzonego zbioru danych osobowych jest realizacja ............................
		</font></p>
		<p align="Left"><font size="10">
			3. <b>Zakres</b> przetwarzania obejmuje dane osobowe 
		</font></p>
		<p align="Center"><font size="10">
			§ 3
		</font></p>
		<p align="Center"><font size="10"><b>
			Zobowiązania Procesora
		</font></b></p>
		<p align="Left"><font size="10">
			1. Procesor zobowiązuje się przetwarzać powierzone dane wyłącznie w zakresie i celu przewidzianym w Umowie.
		</font></p>
		<p align="Left"><font size="10">
			2. Procesor zobowiązuje się przed przystąpieniem do przetwarzania danych powierzonych przez Zleceniodawcę wdrożyć i utrzymywać przez czas przetwarzania wszelkie środki techniczne i organizacyjne, przewidziane w art. 36-39 Ustawy. 
		</font></p>
		<p align="Left"><font size="10">
			3. Procesor zobowiązuje się przed przystąpieniem do przetwarzania danych powierzonych przez Zleceniodawcę spełnić wymagania określone w przepisach, o których mowa w art. 39a Ustawy. 
		</font></p>
		<p align="Center"><font size="10">
			§ 4
		</font></p>
		<p align="Center"><font size="10"><b>
			Szczegółowe zobowiązania Procesora dla powierzonych danych osobowych, wynikające z realizacji wymagań art. 36-39a Ustawy 
		</font></b></p>
		<p align="Left"><font size="10">
			1. Procesor zobowiązuje się do nadzoru nad przestrzeganiem zasad ochrony, o których mowa w § 3 ust. 2 lub wyznacza do tego Administratora Bezpieczeństwa Informacji.
		</font></p>
		<p align="Left"><font size="10">
			2. Procesor zobowiązuje się do dopuszczania do przetwarzania danych wyłącznie osoby posiadające upoważnienie nadane przez Procesora, zgodnie z następującymi punktami:
		</font></p>
		<p align="Left"><font size="10">
			a) Procesor przeprowadza szkolenie z zasad ochrony danych osobowych Zleceniodawcy i jeśli to ustalone,  zgodnie z wytycznymi przekazanymi przez Zleceniodawcę
		</font></p>
		<p align="Left"><font size="10">
			b)  Procesor nadaje upoważnienia pracownikom przeznaczonym do przetwarzania danych osobowych w ramach realizacji warunków Umowy
		</font></p>
		<p align="Left"><font size="10">
			c) Procesor zobowiązuje się do przekazywania aktualnej listy osób upoważnionych do Zleceniodawcy
		</font></p>
		<p align="Left"><font size="10">
			3. Procesor zobowiązuje się do zapewnienia kontroli nad tym, jakie dane osobowe, kiedy i przez kogo zostały do zbioru wprowadzone oraz komu są przekazywane.
		</font></p>
		<p align="Left"><font size="10">
			4. Procesor zobowiązuje się do prowadzenia ewidencji osób upoważnionych do ich przetwarzania.
		</font></p>
		<p align="Left"><font size="10">
			5. Procesor zobowiązuje się do zapewnienia, że osoby, które zostały przez niego upoważnione do przetwarzania danych, zachowywały w tajemnicy te dane osobowe oraz sposoby ich zabezpieczenia.
		</font></p>
		<p align="Left"><font size="10">
			6. Procesor zobowiązuje się do opracowania i wdrożenia Polityki bezpieczeństwa, zgodnie z wymaganiami Rozporządzenia
		</font></p>
		<p align="Left"><font size="10">
			7. Procesor zobowiązuje się do opracowania i wdrożenia Instrukcji zarządzania systemem informatycznym służącym do przetwarzania danych osobowych, zgodnie z wymaganiami Rozporządzenia
		</font></p>
		<p align="Center"><font size="10">
			§ 5
		</font></p>
		<p align="center"><font size="10"><b>
			Dodatkowe zobowiązania Procesora wynikające z realizacji wymagań art. 36-39a Ustawy
		</font></b></p>
		<p align="Left"><font size="10">
			1. Procesor nie może powierzyć wykonania wszystkich lub choćby części czynności Umowy innemu podmiotowi (Podprocesorowi) bez uprzedniej pisemnej zgody Administratora Danych Osobowych
		</font></p>
		<p align="Left"><font size="10">
			2. Po rozwiązaniu lub wygaśnięciu Umowy Procesor zobowiązuje się niezwłocznie zwrócić Zleceniodawcy powierzone zbiory danych i trwale usunąć je z wszystkich nośników, zarówno w wersji elektronicznej jaki i papierowej. Zobowiązanie o którym mowa w ust. 2 obejmuje również te podmioty, które przetwarzają dane na zlecenie Procesora, jako Podprocesorzy.
		</font></p>
		<p align="Left"><font size="10">
			3. Procesor zobowiązuje się w ciągu 7 dni od daty usunięcia danych przekazać Zleceniodawcy protokoły zniszczenia zbiorów danych osobowych.
		</font></p>
		<p align="Left"><font size="10">
			4. Zleceniodawca zastrzega możliwość przeprowadzenia kontroli Procesora w zakresie przestrzegania wymagań art. 36-39a Ustawy. Kontrola taka może się odbywać w godzinach pracy po uprzednim powiadomieniu Procesora.
		</font></p>
		<p align="Left"><font size="10">
			5. Po kontroli Zleceniodawca może przekazać Procesorowi pisemne zalecenia pokontrolne wraz z terminem ich realizacji.
		</font></p>
		<p align="Left"><font size="10">
			6. Procesor zobowiązuje się do niezwłocznego poinformowania Zleceniodawcy o jakimkolwiek postępowaniu administracyjnym lub sądowym, decyzji administracyjnej, orzeczeniu, zapowiedzianych kontrolach i inspekcjach, jeśli dotyczą one danych osobowych powierzonych przez Zleceniodawcę.
		</font></p>
		<p align="Left"><font size="10">
			7. Procesor zobowiązuje się do umożliwienia uczestnictwa osoby wskazanej przez Zleceniodawcę, jeśli Zleceniodawca zamierza uczestniczyć w kontrolach i inspekcjach, o których mowa w ust. 5.
		</font></p>
		<p align="Center"><font size="10">
			§ 6
		</font></p>
		<p align="Left"><font size="10"><b>
			Odpowiedzialności i kary
		</font></b></p>
		<p align="Left"><font size="10">
			1. Procesor przyjmuje do wiadomości, iż podczas realizacji Umowy w zakresie przestrzegania przepisów art. 36-39a Ustawy, ponosi odpowiedzialność jak Zleceniodawca.
		</font></p>
		<p align="Left"><font size="10">
			2. Procesor przyjmuje do wiadomości, iż w związku z realizacją Umowy może być poddany kontroli zgodności przetwarzania danych przez GIODO, z zastosowaniem odpowiednio przepisów art. 14 – 19 Ustawy.
		</font></p>
		<p align="Left"><font size="10">
			3. Procesor  odpowiada za wszelkie wyrządzone osobom trzecim szkody, które powstały w związku z nienależytym przetwarzaniem przez niego powierzonych danych osobowych.
		</font></p>
		<p align="Left"><font size="10">
			4. W przypadku naruszenia przepisów Ustawy w ramach realizacji Umowy z przyczyn leżących po stronie Procesora, w następstwie którego Zleceniodawca zostanie zobowiązany do wypłaty odszkodowania lub ukarany grzywną, prawomocnym wyrokiem lub decyzją właściwego organu, Procesor zobowiązuje się do zwrócenia równowartości odszkodowania lub grzywny poniesionych przez Zleceniodawcę.
		</font></p>
		<p align="Left"><font size="10">
			4. W przypadku naruszenia postanowień § 3 Umowy, Zleceniodawca może obciążyć Procesora karą umowną ................................za każde naruszenie.
		</font></p>
		<p align="Left"><font size="10">
			5. W przypadku niezrealizowania przez Procesora w terminie zaleceń pokontrolnych, o których mowa w § 5, ust. 4 Umowy, Zleceniodawca może obciążyć Procesora karą umowną ................................... 
		</font></p>
		<p align="Center"><font size="10">
			§ 7
		</font></p>
		<p align="Center"><font size="10"><b>
			Obowiązywanie umowy
		</font></b></p>
		<p align="Left"><font size="10">
			1. Umowa zostaje zawarta na czas obowiązywania Umowy o współpracę nr ..........
		</font></p>
		<p align="Left"><font size="10">
			2. Zleceniodawca może wypowiedzieć Umowę o współpracy ze skutkiem natychmiastowym, w przypadku:
		</font></p>
		<p align="Left"><font size="10">
			a) rażącego naruszenia przez Procesora postanowień Umowy,
		</font></p>
		<p align="Left"><font size="10">
			b) wyrządzenia przez Procesora przy wykonaniu Umowy szkody Zleceniodawcy lub osobie, której dane Procesor przetwarza na mocy umowie powierzenia,
		</font></p>
		<p align="Left"><font size="10">
			c) wszczęcia przez GIODO postępowania przeciw Procesorowi w związku z naruszeniem ochrony danych osobowych
		</font></p>
		<p align="Center"><font size="10">
			§ 8
		</font></p>
		<p align="Center"><font size="10"><b>
			Postanowienia końcowe
		</font></b></p>
		<p align="Left"><font size="10">
			1. Wszelkie zmiany Umowy powinny być dokonane w formie pisemnej pod rygorem nieważności, z zachowaniem warunków oraz dopuszczalności zmiany Umowy o współpracę nr  ..............
		</font></p>
		<p align="Left"><font size="10">
			2. W sprawach nieuregulowanych Umową, zastosowanie znajdują przepisy polskiego prawa, w tym Ustawy oraz Kodeksu Cywilnego.
		</font></p>
		<p align="Left"><font size="10">
			3. Umowę sporządzono w dwóch jednobrzmiących egzemplarzach, po jednym dla każdej ze stron.
		</font></p>
			<table border="0" width="100%">
			<tr>
				<td><p align="Left"><font size="10">
					.................................
				</font></p>
				</td>
				<td><p align="Right"><font size="10">
					.................................
				</font></p>
				</td>
			</tr>
		</table>
	</body>
</html>